[
    {
        "title": "亡后见形诗",
        "author": "李煜",
        "content": "异国非所志，烦劳殊清闲。惊涛千万里，无乃见锺山。",
        "object_id": "c1f98f4a-2111-4c9c-b168-d703e15a1e16"
    },
    {
        "title": "",
        "author": "李煜",
        "content": "。",
        "object_id": "b20c802c-41b2-423e-a538-3bdea1525f72"
    },
    {
        "title": "幸后湖开宴赏荷花作（题拟）",
        "author": "李煜",
        "content": "蓼稍蘸水火不灭，水鸟惊鱼银梭投。满目荷花千万顷，红碧相杂敷清流。孙武已斩吴宫女，瑠璃池上佳人头。（见宋佚名《新编分门古今类事》卷十三引《翰苑名谈》并《诗话》。）（〖1〗《新编分门古今类事》云：“江南李后主尝一日幸后湖，开宴赏荷花，忽作古诗云〖诗略〗。当时识者咸谓吴宫中而有佳人头，非吉兆也。”后果应验。按：《增修诗话总龟》卷三一引《摭遗》谓此诗为李璟作，《全唐诗》卷八因之，实误。《分门古今类事》同条后引李煜诗事甚详，可证。文长，恕不备录。）。",
        "object_id": "7830852c-3894-4785-85ba-1d27604e9fff"
    },
    {
        "title": "宿石头清凉大道场（题拟）",
        "author": "李煜",
        "content": "未能归去宿龙宫。（见《六朝事迹编类》卷下、《景定建康志》卷四六、《至元金陵新志》卷十一。）。",
        "object_id": "e799413a-259f-4516-a599-716af69cd078"
    },
    {
        "title": "句 一",
        "author": "李煜",
        "content": "铅砌美银光，饰井雕葩植。（见宋叶延珪纂《海录碎事》卷三。）。",
        "object_id": "2f7261ff-b632-4f3e-8ea3-086f2b338a9e"
    },
    {
        "title": "句 二",
        "author": "李煜",
        "content": "一朝承凯泽，万里荆荒陬。（见同书卷四。）。",
        "object_id": "abf55714-6e0d-4b44-8894-8db23b34d089"
    },
    {
        "title": "句 三",
        "author": "李煜",
        "content": "玉俎且共甘，羽觞合同嘉。",
        "object_id": "e6f94d84-0fdb-4af2-b439-02ec2d70bd97"
    },
    {
        "title": "句 四",
        "author": "李煜",
        "content": "金缸（疑当作“釭”）明五夜，玉盘罗八珍。（均见同书卷六。）（按：《唐音统签》卷七五四仅从《海录碎事》卷一补入“日映仙云薄，秋高天碧深”二句，《全唐诗》卷八仍之，以上八句均失收。）。",
        "object_id": "cf862635-d37c-4df6-b349-6a9e4c3dd5ec"
    },
    {
        "title": "金铜蟾蜍砚滴铭",
        "author": "李煜",
        "content": "舍月窟，伏棐几，为我用，贮清泚。端溪石，澄心纸，陈玄氏，毛锥子。微我润泽乌用汝，同列无哗听驱使。（《五代诗话》一）（〖1〗此则见郑方坤《五代诗话》卷十，原出元陆友《研北杂志》卷下，云“李仲芳家有南唐金铜蟾蜍砚滴，重厚奇古，磨灭处金色愈明，非近世涂金比也。腹下有篆铭”云云。铭文末二句原书互乙，似失韵。此归李煜名下，无确据。）。",
        "object_id": "f0f5f9e4-fe6a-469e-b9e3-1248e19d1669"
    },
    {
        "title": "句 五",
        "author": "李煜",
        "content": "别易会难无可奈。（见《能改斋漫录》卷十六。）。",
        "object_id": "68c39d23-2946-48a1-8110-1bfe2c02e111"
    },
    {
        "title": "子夜歌（《全唐诗》八九九词句只存首二句，题作《菩萨蛮》）",
        "author": "李煜",
        "content": "寻春须是先春早，看花莫待花枝老。缥色玉柔擎，醅浮盏面清。何妨频笑粲，禁苑春归晚。同醉与闲平（一作“评”），诗随羯鼓成。（南词本注。参《历代诗余》）（〖1〗《历代诗余》卷九收此词，调属《菩萨蛮》，“羯鼓”作“叠鼓”。）。",
        "object_id": "6f14aae7-6e14-408b-82c1-b7d0c75c8f7b"
    },
    {
        "title": "句 六",
        "author": "李煜",
        "content": "不堪闲坐细思量。（胡伟《宫词》。）。",
        "object_id": "bd425db2-cfb8-4f7d-9ebe-38321c11a204"
    },
    {
        "title": "谢新恩（六首） 一",
        "author": "李煜",
        "content": "秦楼不见吹箫女，空余上苑风光。粉英含蕊自低昂。东风恼我，才发一襟香。琼窗梦□留残日，当年得恨何长。碧阑干外映垂杨。暂时相见，如梦懒思量。",
        "object_id": "e5c37df8-fb65-47cd-bf24-54e53b6b5b25"
    },
    {
        "title": "谢新恩（六首） 二",
        "author": "李煜",
        "content": "樱花落尽阶前月，象床愁倚薰笼。远似去年今日恨还同。双鬟不整云憔悴，泪沾红抹胸。何处相思苦？纱窗醉梦中。",
        "object_id": "d17be52e-bcd6-4c06-9ddc-85fefc62a6ee"
    },
    {
        "title": "谢新恩（六首） 五",
        "author": "李煜",
        "content": "樱花落尽春将困，秋千架下归时。漏暗（疑作“满阶”）斜月迟迟，花在枝。（缺二十字）彻晓纱窗下，待来君不知。",
        "object_id": "f19078e3-94dd-4f66-a1c1-888ca22e171e"
    },
    {
        "title": "谢新恩（六首） 六",
        "author": "李煜",
        "content": "冉冉秋[光]（色）留不住，满阶红叶暮。又是过重阳，台榭登临处。茱萸花坠，紫菊气，飘庭户，[晚]烟笼细[雨]（细）。嗈嗈新雁咽寒声，愁恨年年长相似。（以上南词本注）（〖1〗据詹安泰《李璟李煜词》校改。）。",
        "object_id": "54890b82-cf00-4c9f-8d96-6635b3f5b8f7"
    }
]