[
    {
        "title": "董孝子黯复雠",
        "author": "贺知章",
        "content": "十年心事苦，惟为复恩仇。两意既已尽，碧山吾白头。（见鄞县张寿镛刻《四明丛书》第一集中《贺秘监集》。）。",
        "object_id": "1cb2ab25-f434-4c5c-afaf-4424c77fad40"
    },
    {
        "title": "唐禅社首乐章 顺和",
        "author": "贺知章",
        "content": "至哉含柔德，万物资以生。常顺称厚载，流谦通变盈。圣心事能察，增广陈厥诚。黄祇僾如在，泰折俟咸亨。",
        "object_id": "e3a1df4d-dd21-4e1a-967e-17d85ef7aa17"
    },
    {
        "title": "太和",
        "author": "贺知章",
        "content": "肃我成命，于昭黄衹。裘冕而祀，陟降在斯。五音克备，八变聿施。缉熙肆靖，厥心匪离。",
        "object_id": "6f0ac62c-0b54-4b6d-a9f8-ce5534d52264"
    },
    {
        "title": "荅朝士",
        "author": "贺知章",
        "content": "钑镂银盘盛蛤蜊，镜湖莼菜乱如丝。乡曲近来佳此味，遮渠不道是吴儿。",
        "object_id": "4fec622e-42ba-4f8e-951f-b6c3c1e89b91"
    },
    {
        "title": "太和 肃和",
        "author": "贺知章",
        "content": "黄祇是祗，我其夙夜。夤畏诚絜，匪遑宁舍。礼以琮玉，荐厥茅藉。念兹降康，胡宁克暇。",
        "object_id": "8b3e7335-b163-4dae-b4cb-bd3d9ab6c7c7"
    },
    {
        "title": "太和 雍和",
        "author": "贺知章",
        "content": "夙夜宥密，不敢宁宴。五齐既陈，八音在县。粢盛以絜，房俎斯荐。惟德惟馨，尚兹克遍。",
        "object_id": "97fa6464-7f5f-4ffc-ab32-0d72e4171029"
    },
    {
        "title": "太和 寿和",
        "author": "贺知章",
        "content": "惟以明发，有怀载殷。乐盈而反，礼顺其禋。立清以献，荐欲是亲。于穆不已，裒对斯臻。",
        "object_id": "cc92ee7f-f8d6-47bb-9efe-f2402a4aa123"
    },
    {
        "title": "太和 福和",
        "author": "贺知章",
        "content": "穆穆天子，告成岱宗。大裘如濡，执珽有颙。乐以平志，礼以和容。上帝临我，云胡肃邕。",
        "object_id": "9413d4ed-a104-4098-95bd-ca20ce911d85"
    },
    {
        "title": "太和 太和",
        "author": "贺知章",
        "content": "昭昭有唐，天俾万国。列祖应命，四宗顺则。申锡无疆，宗我同德。曾孙继绪，享神配极。",
        "object_id": "eda5a0a2-a343-4b90-82cb-fbc5425e622c"
    },
    {
        "title": "太和 晚发",
        "author": "贺知章",
        "content": "江皋闻曙钟，轻栧理还舼。海潮夜约约，川露晨溶溶。始见沙上鸟，犹埋云外峰。故乡杳无际，明发怀朋从。",
        "object_id": "8d177157-4a06-44d4-9a20-6c30f98e89c1"
    },
    {
        "title": "奉和御制春台望",
        "author": "贺知章",
        "content": "青阳布王道，玄览陶真性。欣若天下春，高逾域中圣。神皋类观赏，帝里如悬镜。缭绕八川浮，岧峣双阙映。晓色遍昭阳，晴云卷建章。华滋的皪丹青树，颢气氤氲金玉堂。尚有灵蛇下鄜畤，还征瑞宝入陈仓。自昔秦奢汉穷武，后庭万余宫百数。旗回五丈殿千门，连绵南隥出西垣。广画螓蛾夸窈窕，罗生玳瑁象昆仑。廼眷天晴兴隐恤，古来土木良非一。荆临章观赵丛台，何如尧阶将禹室。层栏䆗窱下龙舆，清管逶迤半绮疏。一听南风引鸾舞，长谣北极仰鹑居。",
        "object_id": "36cd0a6f-d2b1-4ee0-b9cb-d04f080b1441"
    },
    {
        "title": "望人家桃李花",
        "author": "贺知章",
        "content": "山源夜雨度仙家，朝发东园桃李花。桃花红兮李花白，照灼城隅复南陌。南陌青楼十二重，春风桃李为谁容。弃置千金轻不顾，踟蹰五马谢相逢。徒言南国容华晚，遂叹西家飘落远。的皪长奉明光殿，氛氲半入披香苑。苑中珍木元自奇，黄金作叶白银枝。千年万岁不凋落，还将桃李更相宜。桃李从来露井傍，成蹊结影矜艳阳。莫道春花不可树，会持仙实荐君王。",
        "object_id": "05c8a0ab-59be-412f-9ed4-d2bd5915de73"
    },
    {
        "title": "送人之军",
        "author": "贺知章",
        "content": "常经绝脉塞，复见断肠流。送子成今别，令人起昔愁。陇云晴半雨，边草夏先秋。万里长城寄，无贻汉国忧。",
        "object_id": "1e7232a3-99e2-4b6d-89e8-73c221072a79"
    },
    {
        "title": "奉和圣制送张说上集贤学士赐宴赋得谟字",
        "author": "贺知章",
        "content": "西学垂玄览，东堂发圣谟。天光烛武殿，时宰集鸿都。枯朽霑皇泽，翾飞舞帝梧。迹同游汗漫，荣是出泥涂。三叹承汤鼎，千欢接舜壶。微躯不可荅，空欲咏依蒲。",
        "object_id": "b7801dee-a508-4774-8d0e-51e3e5469fc8"
    },
    {
        "title": "奉和圣制送张说巡边",
        "author": "贺知章",
        "content": "荒憬尽怀忠，梯航已自通。九攻虽不战，五月尚持戎。遣戍征周牒，恢边重汉功。选车命元宰，授律取文雄。胄出天弧上，谋成帝幄中。诏旗分夏物，专土锡唐弓。帐宿伊川右，钲传晋苑东。饔人藉蕡实，乐正理丝桐。岐陌涵余雨，离川照晚虹。恭闻咏方叔，千载舞皇风。",
        "object_id": "cfc44e7f-df97-4b76-b5f3-8bf9bd6fc657"
    },
    {
        "title": "题袁氏别业",
        "author": "贺知章",
        "content": "主人不相识，偶坐为林泉。莫谩愁沽酒，囊中自有钱。",
        "object_id": "e7185b87-f7c2-483a-8d88-dec61a065199"
    },
    {
        "title": "春兴",
        "author": "贺知章",
        "content": "泉喷（疑）横琴膝，花黏漉酒巾。杯中不觉老，林下更逢春。（日本藏唐抄本《新撰类林抄》卷四，转引自日本京都大学《中国文学报》一九五九年第十一期刊小川环树《〈新撰类林抄〉校读记》）。",
        "object_id": "e95f7160-150d-4a4f-8dae-8a845e5a6c4f"
    },
    {
        "title": "放达诗",
        "author": "贺知章",
        "content": "落花真好些，一醉一回颠。（《诗式》卷一）（按：《全唐诗》卷一一二录句，缺题，今补录之。）。",
        "object_id": "c50c667a-756b-48f2-841e-05800c651b1f"
    },
    {
        "title": "咏柳",
        "author": "贺知章",
        "content": "碧玉妆成一树高，万条垂下绿丝绦。不知细叶谁裁出，二月春风似剪刀。",
        "object_id": "bf4ce5bb-7a29-4b33-b8c6-55a020394ab8"
    },
    {
        "title": "采莲曲",
        "author": "贺知章",
        "content": "稽山罢雾郁嵯峨，镜水无风也自波。莫言春度芳菲尽，别有中流采芰荷。",
        "object_id": "eea19f7a-04c7-417d-bec7-9a93dd55e845"
    },
    {
        "title": "回乡偶书二首 一",
        "author": "贺知章",
        "content": "少小离家老大回，乡音难改鬓毛衰。儿童相见不相识，笑问客从何处来。",
        "object_id": "599b8a93-47ab-4426-94c0-ca16eea0ca37"
    },
    {
        "title": "回乡偶书二首 二",
        "author": "贺知章",
        "content": "离别家乡岁月多，近来人事半销磨。唯有门前镜湖水，春风不改旧时波。",
        "object_id": "3cee858c-b57c-4262-94fd-6737dd8e9996"
    },
    {
        "title": "答朝士",
        "author": "贺知章",
        "content": "钑镂银盘盛蛤蜊，镜湖莼菜乱如丝。乡曲近来隹此味，遮渠不道是吴儿。",
        "object_id": "0b7ac645-06f5-47f1-a8d7-1107dc7ce594"
    },
    {
        "title": "相和歌辞 采莲曲",
        "author": "贺知章",
        "content": "稽山罢雾郁嵯峨，镜水无风也自波。莫言春度芳菲尽，别有中流采芰荷。",
        "object_id": "04adc73f-5d2d-4a17-9254-28a80a52069f"
    },
    {
        "title": "句",
        "author": "贺知章",
        "content": "落花真好些，一醉一回颠。",
        "object_id": "828a80d9-71f3-48a0-995b-0fa749c6bcb5"
    }
]